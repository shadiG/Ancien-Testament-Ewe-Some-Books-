 Eye wògblɔ na Mose be: “Lia to la nàva Yehowa gbɔ, wò kple Aron, Nadab, Abihu+ kple Israel ƒe ametsitsiawo dometɔ blaadre, eye mianɔ adzɔge ade ta agu. 2  Mose ɖeɖe nate ɖe Yehowa ŋu; ame mamlɛawo megate va o, eye dukɔ la megalia toa kplii o.”+
3  Eye Mose va gblɔ Yehowa ƒe nyawo katã kple ʋɔnudrɔ̃ɖoɖowo+ katã na dukɔ la, eye dukɔ blibo la katã ɖo eŋu kple nu sɔsɔe be: “Nya siwo katã Yehowa gblɔ la, míawɔ wo dzi.”+ 4  Eye Mose ŋlɔ Yehowa ƒe nyawo katã ɖi.+ Azɔ efɔ ŋdi kanya, eye wòɖi vɔsamlekpui kple ŋkuɖodzikpe wuieve ɖe Israel-to wuieveawo nu ɖe to la gɔme. 5  Emegbe ena Israel-vi ɖekakpui aɖewo sa numevɔwo, eye wowu nyitsuwo tsɔ sa ŋutifafavɔwo,+ na Yehowa. 6  Eye Mose kɔ ʋu la ƒe afã ɖe agba goboewo me, eye wòhlẽ ʋu la ƒe afã ɖe vɔsamlekpui la ŋu. 7  Azɔ etsɔ nubablagbalẽ la hexlẽe sesĩe ɖe dukɔ la ƒe to me.+ Eye wogblɔ be: “Nya siwo katã Yehowa gblɔ la, míalé wo me ɖe asi, awɔ wo dzi.”+ 8  Eye Mose tsɔ ʋu la hlẽ ɖe dukɔ la ŋu+ gblɔ be: “Esiae nye ʋu si Yehowa tsɔ ɖo kpe nu, si wòbla kpli mi la me nyawo katã dzi.”+
9  Eye Mose kple Aron, Nadab kple Abihu, kpakple Israel ƒe ametsitsiawo dometɔ blaadre lia to la, 10  eye wokpɔ Israel ƒe Mawu la.+ Nane le eƒe afɔ te abe safir-kpe gbadzawo ene, eye wòdza abe dziƒowo ene.+ 11  Mewɔ naneke Israel-viwo ƒe ame ŋkutaawo o,+ ke boŋ wokpɔ Mawu vavã la le ŋutega me, eye woɖu nu no nu.
12  Eye Yehowa gblɔ na Mose be: “Lia to la nàva gbɔnye, eye nàlala le afi ma. Matsɔ kpe gbadzɛ siwo dzi maŋlɔ se la kple mɔfiameawo ɖo hena nufiafia wo la ana wò.”+ 13  Eya ta Mose kple eƒe subɔvi Yosua+ tso, eye Mose lia Mawu vavã la ƒe to la.+ 14  Ke egblɔ na ametsitsiawo be: “Milala mí le afi sia, va se ɖe esime míatrɔ agbɔ.+ Kpɔ ɖa, Aron kple Hur+ le mia gbɔ. Ne ʋɔnunya aɖe le ame aɖe si la, netsɔe yi na wo.”+ 15  Ale Mose lia to la esime alilikpo tsyɔ to la tame.+
16  Yehowa ƒe ŋutikɔkɔe+ xɔ Sinai To+ la dzi, eye alilikpo la tsyɔ edzi ŋkeke ade sɔŋ. Le ŋkeke adrea gbe la, eyɔ Mose tso alilikpoa me. 17  Eye Israel-viwo nɔ Yehowa ƒe ŋutikɔkɔe kpɔm abe dzobibi ene le toa tame. 18  Mose ge ɖe alilikpoa me helia to la.+ Eye Mose nɔ to la dzi ŋkeke blaene kple zã blaene