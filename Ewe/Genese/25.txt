Emegbe Abraham gaɖe srɔ̃, si ŋkɔe nye Ketura. 2  Le ɣeyiɣi aɖe megbe la, Ketura dzi Zimran, Yoksan, Medan, Midian,+ Yisbak kple Sua+ nɛ.
3  Yoksan dzi Seba kple Dedan.
Asurim viwo, Letusim viwo kple Leumim viwo dzɔ tso Dedan me.
4  Midian viwoe nye Efa, Efer, Hanok, Abida kple Eldaa.
Ame siawo katã dzɔ tso Ketura me.
5  Emegbe Abraham tsɔ eƒe nuwo katã na Isak,+ 6  ke Abraham na nu eƒe ahiãwo ƒe viwo hã. Eye le eƒe agbenɔɣi la, eɖe wo ɖa le via Isak ŋu+ heɖo wo ɖe ɣedzeƒe gome le Ɣedzeƒenyigba dzi. 7  Abraham ƒe agbenɔƒewo va le ƒe alafa ɖeka blaadre vɔ atɔ̃. 8  Eye Abraham ƒe gbɔgbɔ nu tso; enɔ agbe tsi nyuie, etsi ku amegã eye agbenɔnɔ ɖi kɔ nɛ hafi wòku, eye wotsɔe kpe ɖe eƒe amewo ŋu.* 9  Eye via Isak kple Ismael ɖii ɖe Makepela-gado la me le Hititɔ Zohar vi Efron ƒe anyigba si dze ŋgɔ Mamre+ la dzi; 10  eyae nye anyigba si Abraham ƒle le Het viwo si. Afi mae woɖi Abraham kple srɔ̃a Sara ɖo.+ 11  Le Abraham ƒe ku megbe la, Mawu yra via Isak,+ eye Isak nɔ afi si gogo Beer-Lahai-Roi.+
12  Esiae nye Abraham vi Ismael,+ ame si Sara ƒe kosi Hagar,+ Egipte nyɔnu la, dzi na Abraham la ƒe ŋutinya.
13  Esiawoe nye Ismael viwo ƒe ŋkɔwo, le ƒome siwo me wodzɔ tso la nu: Ismael ƒe ŋgɔgbevie nye Nebayot,+ eyome edzi Kedar,+ Adbeel, Mibsam,+ 14  Misma, Duma, Masa, 15  Hadad, Tema, Yetur, Nafis kple Kedema. 16  Ame siawoe nye Ismael viwo, eye esiawoe nye woƒe ŋkɔwo le woƒe duwo kple woƒe aƒewo nu: wole amegã wuieve le woƒe towo nu.+ 17  Ismael nɔ agbe ƒe alafa ɖeka blaetɔ̃ vɔ adre. Eƒe gbɔgbɔ nu tso, eye wotsɔe kpe ɖe eƒe amewo ŋu.* 18  Woƒe nɔƒewo tso Havila,+ si gogo Sur+ le Egipte gbɔ lɔƒo, va se ɖe keke Asiria ke. Eye wonɔ wo nɔviwo katã xa.*+
19  Esiae nye Abraham vi Isak ƒe ŋutinya.+
Abraham dzi Isak. 20  Isak xɔ ƒe blaene esime wòɖe Aramtɔ Betuel+ si tso Padan-Aram ƒe vi Rebeka, si nye Aramtɔ Laban nɔvinyɔnu. 21  Ke Isak nɔ kuku ɖem na Yehowa vevie ɖe srɔ̃a ta, elabena etsi ko; eye Yehowa se eƒe kukuɖeɖe la, ale be srɔ̃a Rebeka fɔ fu. 22  Eye vi siwo le eƒe dɔ me la nɔ avu wɔm kple wo nɔewo,+ eya ta egblɔ be: “Ne aleae wòle la, ke nu ka tae maganɔ agbe ɖo?” Eye wòyi ɖabia Yehowa se. 23  Yehowa gblɔ nɛ be: “Dukɔ evee le wò dɔ me,+ eye dukɔ eveawo siwo ado tso mewò la ama;+ dukɔ ɖeka asesẽ wu ɖeka,+ eye tsitsitɔ asubɔ ɖevitɔ.”+
24  Esi eƒe vidziɣi ɖo la, kpɔ ɖa, venɔviwoe le eƒe dɔ me. 25  Esi gbãtɔ do la, fu hɛ̃ le eŋu kedzekedze abe lãfuwu ene;+ eya ta wona ŋkɔe be Esau.*+ 26  Emegbe nɔvia do, eye wòlé Esau ƒe afɔkpodzi ɖe asi;+ eya ta wona ŋkɔe be Yakob.*+ Isak xɔ ƒe blaade esime Rebeka dzi ɖeviawo.
27  Esi ŋutsuviawo tsi la, Esau va zu adela bibi,+ eye wòlɔ̃a gbe me nɔnɔ, ke Yakob ya nye ame fafa,* eye wòlɔ̃a agbadɔ me nɔnɔ.+ 28  Isak lɔ̃ Esau, elabena edea adelã nu me nɛ, ke Rebeka ya lɔ̃ Yakob.+ 29  Gbe ɖeka Yakob nɔ atadi wɔm esime Esau gbɔ tso gbe me eye nu te eŋu vevie. 30  Eya ta Esau gblɔ na Yakob be: “Meɖe kuku, na atadi ma, nu dzĩ ma, ƒe ɖem maɖu;* netsɔ, elabena nu te ŋunye vevie!”* Esia tae wona ŋkɔe be Edom.*+ 31  Eye Yakob gblɔ be: “Tsɔ wò ŋgɔgbevinyenye dzra nam gbã gbɔ!”+ 32  Esau gblɔ be: “Kpɔ ɖa, kukumee nye esia mele! Vi ka gɔ̃e ŋgɔgbevinyenye aɖe nam?” 33  Eye Yakob gagblɔ be: “Ka atam nam gbã gbɔ!” Eye wòka atam nɛ, ale wòdzra eƒe ŋgɔgbevinyenye na Yakob.+ 34  Eye Yakob tsɔ abolo kple ayitadi la na Esau, eye wòɖu nu no nu, emegbe wòtso dzo. Ale Esau do vlo eƒe ŋgɔgbevinyenye la.