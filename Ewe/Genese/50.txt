Eye Yosef dze fofoa dzi,+ eye wòfa avi ɖe edzi hegbugbɔ nu nɛ. 2  Emegbe Yosef de se na eƒe subɔvi siwo nye atikewɔlawo be woasi atike+ na ye fofo. Eya ta atikewɔlawo si atike na Israel; 3  ŋkeke blaene sɔŋ wozã ɖe eŋu, elabena ŋkeke siawoe wotsɔna sia atike na ame kukui, eye Egiptetɔwo fae ŋkeke blaadre.
4  Esi ŋkeke siwo wofae la va yi la, Yosef gblɔ na Farao ƒe fiasãmetɔwo be: “Ne mieve nunye la, ekema migblɔ na Farao be, 5  ‘Fofonye na meka atam,+ eye wògblɔ be: “Kpɔ ɖa, mele kukum.+ Yɔdo+ si meɖe ɖe Kanaan-nyigba dzi la mee nàɖim ɖo.”+ Eya ta meɖe kuku, na mayi aɖaɖi fofonye, emegbe magatrɔ agbɔ.’” 6  Farao ɖo eŋu be: “Yi nàɖaɖi fofowò, abe ale si tututu wòna nèka atam ene.”+
7  Eya ta Yosef yi ɖaɖi fofoa, eye Farao ƒe subɔviwo katã, ametsitsi+ siwo le eƒe fiasã me kpakple Egipte-nyigba la dzi ametsitsiwo katã yi kplii 8  hekpe ɖe Yosef ƒemetɔwo katã kple nɔviawo kpakple fofoa ƒemetɔwo+ katã ŋu. Negbe wo vi suewo, woƒe alẽhawo kple woƒe nyihawo koe wogblẽ ɖe Gosen-nyigba dzi. 9  Tasiaɖamwo+ kple sɔdolawo hã yi kplii, wonye ameha gã aɖe ŋutɔ. 10  Eye wova ɖo Atad ƒe nukuƒoƒe le Yordan nuto me, eye wofa konyi vevie le afi ma eteƒe mekɔ o, Yosef fa fofoa ŋkeke adre. 11  Eye anyigba la dzi nɔlawo, siwo nye Kanaantɔwo, kpɔ ale si wofa konyi le Atad ƒe nukuƒoƒe la, eye wodo ɣli be: “Egiptetɔwo ƒe konyifafa sia teƒe mekɔ o!” Esia tae wona ŋkɔ teƒea be Abel-Mizrayim,* ele Yordan nuto la me.
12  Eye viawo wɔ pɛpɛpɛ abe ale si wòde se na woe ene.+ 13  Ale viawo kɔe yi Kanaan-nyigba dzi, eye woɖii ɖe agado si le Makepela-nyigba dzi la me; anyigba mae Abraham ƒle le Hititɔ Efron si, le Mamre ŋgɔ be wòazu yeƒe ameɖiƒe.+ 14  Esi Yosef ɖi fofoa vɔ la, eya kple nɔviawo kpakple ame siwo katã yi kplii woɖaɖi fofoa la trɔ gbɔ va Egipte.
15  Esi Yosef nɔviwo kpɔ be yewo fofo ku la, wogblɔ be: “Ðewohĩ Yosef lé mí ɖe dɔme, eye wòaɖo vɔ̃ siwo katã míewɔ ɖe eŋu la teƒe na mí.”+ 16  Eya ta wodɔ woyi ɖagblɔ na Yosef be: “Hafi fofowò naku la, ede se na mí be, 17  ‘Ale miagblɔ na Yosef ye nye esi: “Meɖe kuku na wò, tsɔ agɔ si nɔviwòwo dze, kple nu vɔ̃ si wowɔ hena nèkpe fu la ke dzro.”’ Eya ta míeɖe kuku, tsɔ agɔ si fofowò ƒe Mawu la ƒe subɔlawo dze la ke.” Eye esi wogblɔ nya sia na Yosef la, ewó avi. 18  Eye nɔviawo hã va tsyɔ mo anyi ɖe eŋkume gblɔ be: “Míawoe nye esi; míezu wò kluviwo!”+ 19  Yosef gblɔ na wo be: “Migavɔ̃ o, Mawu teƒee melea? 20  Miawo miedi vɔ̃ nam,+ ke Mawu ya trɔe wòzu nyui, abe ale si wòle egbe sia ene, ale be wòaxɔ ame geɖewo ɖe agbe.+ 21  Eya ta migavɔ̃ o. Manɔ nuɖuɖu nam mia kple mia viwo.”+ Ale wòfa akɔ na wo, eye wòde dzi ƒo na wo.
22  Yosef kple fofoa ƒe aƒemetɔwo nɔ Egipte, eye Yosef nɔ agbe ƒe alafa ɖeka kple ewo. 23  Yosef kpɔ Efrayim ƒe viwo, va se ɖe dzidzime etɔ̃lia,+ eye wòkpɔ Manase vi Makir+ ƒe viwo hã. Yosef ƒe ata tae wodzi wo ɖo.* 24  Mlɔeba Yosef gblɔ na nɔviawo be: “Nye kuɣi ɖo, gake Mawu atrɔ susu ɖe mia ŋu godoo, eye wòakplɔ mi tso anyigba sia dzi ayi anyigba si ŋu wòka atam ɖo na Abraham, Isak kple Yakob la dzi.” 25  Eya ta Yosef na Israel ƒe viwo ka atam be: “Mawu atrɔ susu ɖe mia ŋu godoo. Eya ta mitsɔ nye ƒuwo tso afi sia yii.”+ 26  Yosef ku esi wòxɔ ƒe alafa ɖeka kple ewo, eye wosi atike+ nɛ hedee aɖaka le Egipte.