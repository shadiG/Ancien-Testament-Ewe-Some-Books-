 Le Sinar-fia+ Amrafel, Elasar-fia Ariok, Elam-fia+ Kedorlaomer+ kple Goim-fia Tidal ŋɔli la, 2  aʋa dzɔ ɖe fia siawo kpakple Sodom-fia+ Bera, Gomora-fia+ Birsa, Adma-fia Sinab, Zeboyim-fia+ Semeber kple Bela, si wogayɔna be Zoar ƒe fia dome. 3  Ame siawo katã wɔ ɖeka ho yi Sidim Bali+ la me, si nye Dzeƒu* la nu.+
4  Ƒe wuieve sɔŋ wosubɔ Kedorlaomer, ke le ƒe wuietɔ̃lia me la, wodze aglã. 5  Eye le ƒe wuienelia me la, Kedorlaomer kple fia siwo le eŋu la va si Refaimtɔwo le Asterot-Karnayim, Zuzitɔwo le Ham, Emitɔwo+ le Save-Kiriatayim, 6  kple Horitɔwo+ le woƒe to Seir+ dzi, va se ɖe El-Paran, si gogo gbegbe la. 7  Eye wotrɔ heva En-Mispat si nye Kades,+ eye wosi Amalektɔwo+ ƒe nuto bliboa katã kple Amoritɔ+ siwo le Hazazon-Tamar+ hã.
8  Eye Sodom-fia, Gomora-fia, Adma-fia, Zeboyim-fia kple Bela, si wogayɔna be Zoar ƒe fia ho le aʋalɔgowo me, eye wodze aʋa ɖe wo ŋu le Sidim Bali la me, 9  ɖe Elam-fia Kedorlaomer, Goim-fia Tidal, Sinar-fia Amrafel, kple Elasar-fia+ Ariok ŋu; fia ene ɖe fia atɔ̃awo ŋu. 10  Ke aŋɔʋe geɖewo le Sidim Bali la me, eye esi Sodom kple Gomora-fiawo si yina la, woge dze aŋɔʋeawo me, eye ame susɔeawo si yi tonuto la me. 11  Eye aʋadziɖulawo lɔ Sodom kple Gomora ƒe nuwo katã kple woƒe nuɖuɖuwo katã dzoe.+ 12  Wokplɔ Abram nɔviŋutsu ƒe vi Lot si nɔ Sodom+ ɣemaɣi la hã dzoe, eye wolɔ eƒe nunɔamesiwo.
13  Emegbe ŋutsu aɖe sí va gblɔ nu si dzɔ la na Hebritɔ Abram. Ɣemaɣi la, etu eƒe agbadɔ ɖe Amoritɔ+ Mamre ƒe ati gãwo te. Mamre nye Eskol kple Aner+ nɔvi. Ame siawo bla nu kple Abram. 14  Ale Abram se be woɖe aboyo ye nɔvi.+ Eye wòƒo eƒe subɔviŋutsu xɔhehe siwo wodzi le eƒe aƒe me la nu ƒu; wole ame alafa etɔ̃ wuienyi, eye wòti wo yome yi keke Dan+ ke. 15  Eye le zã me la, ema eƒe aʋawɔlawo me, eye eya kple eƒe subɔviwo dze wo dzi hesi wo. Eye wòti wo yome yi keke Hoba si le Damasko ƒe dziehe ke. 16  Eye wòxɔ nuawo katã; exɔ nɔvia Lot kple eƒe nunɔamesiwo, nyɔnuawo kple ame bubuawo hã.
17  Esi Abram ɖu Kedorlaomer kple fia siwo le eŋu dzi hetrɔ gbɔna la, Sodom-fia yi ɖakpee le Save Bali, si woyɔna be Fiabali la me.+ 18  Eye Salem-fia+ Melkizedek+ tsɔ abolo kple wain vɛ; ame sia nye Mawu Dziƒoʋĩtɔ la ƒe nunɔla.+
19  Eye wòyrae gblɔ be:
“Mawu Dziƒoʋĩtɔ la, Ame si wɔ dziƒo kple anyigba,
Nayra Abram;
20  Woakafu Mawu Dziƒoʋĩtɔ la,
Ame si tsɔ wò futɔwo de asi na wò!”
Eye Abram tsɔ nuawo katã ƒe ewolia nɛ.+
21  Emegbe Sodom-fia gblɔ na Abram be: “Tsɔ ameawo* nam, ne wò ŋutɔ nàtsɔ nuawo.” 22  Ke Abram gblɔ na Sodom-fia be: “Mekɔ nye asi dzi le atam kam na Yehowa, Mawu Dziƒoʋĩtɔ la, Ame si wɔ dziƒo kple anyigba, 23  be nyemaxɔ wò naneke o, nyemaxɔ ka ʋuu keke ahayi afɔkpaka xɔ ge o, ne nàva gblɔ be, ‘Nyee na Abram zu kesinɔtɔ o.’ 24  Nyemaxɔ naneke o, negbe nu si ɖekakpuiawo ɖu xoxo la ko. Ke tsɔ Aner, Eskol kple Mamre,+ ame siwo yi kplim la, tɔ gome na wo.”