 Esiae nye Esau, si wogayɔna be Edom, ƒe ŋutinya.+
2  Esau ɖe Kanaan-nyɔnuviwo, woawoe nye: Hititɔ+ Elon vinyɔnu Ada,+ kple Hivitɔ Zibeon ƒe tɔgbuiyɔvi Ana ƒe vi Oholibama,+ 3  kple Ismael vi Basemat,+ si nye Nebayot+ nɔvinyɔnu.
4  Ada dzi Elifaz na Esau, Basemat dzi Reuel, 5  eye Oholibama dzi Yeus, Yalam kple Kora.+
Esiawoe nye Esau vi siwo wodzi nɛ le Kanaan-nyigba dzi. 6  Emegbe Esau kplɔ srɔ̃awo, viaŋutsuwo kple vianyɔnuwo, ame* siwo katã le eƒe me, eƒe alẽha kple eƒe lãha bubuawo katã kpe ɖe kesinɔnu siwo katã su esi+ le Kanaan-nyigba dzi la ŋu, eye wòdzo yi anyigba bubu aɖe si didi tso nɔvia Yakob gbɔ la dzi.+ 7  Elabena woƒe nuwo va sɔ gbɔ ale gbegbe be, womagate ŋu anɔ teƒe ɖeka o, eye anyigba si dzi wonɔ* la megava le wo nu dem o le woƒe lãhawo ta. 8  Eya ta Esau va nɔ Seir+ tonuto la me. Esau ye wogayɔna be Edom.+
9  Esiae nye Edomtɔwo fofo Esau si nɔ Seir+ tonuto me la ƒe ŋutinya.
10  Esiawoe nye Esau viŋutsuwo ŋkɔwo: Esau srɔ̃ Ada viŋutsue nye Elifaz, eye Esau srɔ̃ Basemat viŋutsue nye Reuel.+
11  Elifaz viŋutsuwoe nye Teman,+ Omar, Zefo, Gatam kple Kenaz.+ 12  Eye Timna va zu Esau vi Elifaz ƒe ahiã. Emegbe edzi Amalek+ na Elifaz. Woawoe nye Esau srɔ̃ Ada ƒe viwo.
13  Reuel viŋutsuwoe nye: Nahat kple Zera, Sama kple Miza. Ame siawoe nye Esau srɔ̃ Basemat+ ƒe viwo.
14  Ame siawoe nye Esau srɔ̃ Oholibama, si nye Ana vinyɔnu, eye wònye Zibeon ƒe tɔgbuiyɔvi la, ƒe viwo; eyae dzi Yeus, Yalam kple Kora na Esau.
15  Ame siawoe nye Esau viwo ƒe amegãwo:+ Esau ƒe ŋgɔgbevi Elifaz viwoe nye: Amegã Teman, Amegã Omar, Amegã Zefo, Amegã Kenaz,+ 16  Amegã Kora, Amegã Gatam, Amegã Amalek. Ame siawoe nye amegã siwo dzɔ tso Elifaz+ me le Edom-nyigba dzi. Woawoe nye Ada viwo.
17  Esau vi Reuel viŋutsuwoe nye: Amegã Nahat, Amegã Zera, Amegã Sama, Amegã Miza. Ame siawoe nye amegã siwo dzɔ tso Reuel me le Edom-nyigba+ dzi. Woawoe nye Esau srɔ̃ Basemat ƒe viwo.
18  Eye Esau srɔ̃ Oholibama viŋutsuwoe nye: Amegã Yeus, Amegã Yalam, Amegã Kora. Ame siawoe nye amegã siwo dzɔ tso Esau srɔ̃ Oholibama, si nye Ana vinyɔnu la me.
19  Ame siawoe nye Esau, si wogayɔna be Edom,+ ƒe viwo, eye woawoe nye woƒe amegãwo.
20  Horitɔ Seir viŋutsu siwo nɔ anyigba la dzie nye+: Lotan, Sobal, Zibeon, Ana,+ 21  Dison, Ezer kple Disan.+ Ame siawoe nye amegã siwo dzɔ tso Horitɔwo me, eye wonye Seir viwo, le Edom-nyigba la dzi.
22  Lotan viŋutsuwoe nye Hori kple Hemam, eye Lotan nɔvinyɔnue nye Timna.+
23  Sobal viŋutsuwoe nye: Alvan, Manahat, Ebal, Sefo kple Onam.
24  Zibeon+ viŋutsuwoe nye: Aya kple Ana. Ame siae nye Ana si ke ɖe tsi xɔdzo dziƒe siwo le gbedzi la ŋu esime wòle fofoa Zibeon ƒe tedziwo kplɔm.
25  Ana viwoe nye: Dison kple Ana vinyɔnu Oholibama.
26  Dison viŋutsuwoe nye: Hemdan, Esban, Yitran kple Keran.+
27  Ezer viŋutsuwoe nye: Bilhan, Zaavan kple Akan.
28  Disan viŋutsuwoe nye: Uz kple Aran.+
29  Ame siawoe nye Horitɔwo ƒe amegãwo: Amegã Lotan, Amegã Sobal, Amegã Zibeon, Amegã Ana, 30  Amegã Dison, Amegã Ezer, Amegã Disan.+ Ame siawoe nye Horitɔwo ƒe amegãwo le Seir-nyigba dzi.
31  Ke fia siawoe ɖu dzi le Edom-nyigba+ dzi hafi fia va ɖu Israel-viwo* dzi.+ 32  Bela, Beor vi ɖu Edom dzi, eye eƒe du la ŋkɔe nye Dinhaba. 33  Esi Bela ku la, Zera, si tso Bozra, ƒe vi Yobab zu fia ɖe eteƒe. 34  Esi Yobab ku la, Husam si tso Temantɔwo ƒe anyigba dzi la zu fia ɖe eteƒe. 35  Esi Husam ku la, Hadad, Bedad vi, ame si ɖu Midiantɔwo+ dzi le Moab-nyigba dzi la zu fia ɖe eteƒe, eye eƒe du la ŋkɔe nye Avit. 36  Esi Hadad ku la, Samla si tso Masreka zu fia ɖe eteƒe. 37  Esi Samla ku la, Saul si tso Rehobot le Tɔsisi la to zu fia ɖe eteƒe. 38  Esi Saul ku la, Baal-Hanan, Akbor vi zu fia ɖe eteƒe. 39  Esi Baal-Hanan, Akbor vi ku la, Hadar zu fia ɖe eteƒe, eƒe du la ŋkɔe nye Pau, eye srɔ̃a ŋkɔe nye Mehetabel, ame si nye Mezahab vinyɔnu Matred vi.
40  Ame siawoe nye amegã siwo dzɔ tso Esau me la ƒe ŋkɔwo le woƒe ƒomewo, woƒe nutowo, kple woƒe ŋkɔwo nu: Amegã Timna, Amegã Alva, Amegã Yetet,+ 41  Amegã Oholibama, Amegã Ela, Amegã Pinon, 42  Amegã Kenaz, Amegã Teman, Amegã Mibzar, 43  Amegã Magdiel, kple Amegã Iram. Ame siawoe nye amegã siwo dzɔ tso Edom me le wo nɔƒewo le anyigba si woxɔ wòzu wo tɔ la dzi.+ Ame siae nye Edomtɔwo fofo Esau.